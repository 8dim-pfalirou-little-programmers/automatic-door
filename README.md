# automatic-door
Έργο για το διαγωνισμό ρομποτικής

Ο σχεδιασμός των δημόσιων τουαλετών έχει γίνει πεδίο εξερεύνησης όπου η αποτελεσματικότητα προσεγγίζεται από διάφορες οπτικές γωνίες: η ποιότητα και η ανθεκτικότητα των ειδών υγιεινής, η βελτιστοποίηση της χωροταξικής διάταξης για τη διευκόλυνση της ροής των ανθρώπων και η ενσωμάτωση στοιχείων που εξασφαλίζουν ιδιωτικότητα και άνεση για τον χρήστη. Πέρα από τη βασική τους λειτουργία, αυτοί οι χώροι συλλαμβάνονται ως ορόσημα στον αστικό σχεδιασμό, ενσωματώνοντάς τους αρμονικά με το περιβάλλον, προωθώντας την καθολική προσβασιμότητα και, σε ορισμένες περιπτώσεις, εξερευνώντας τις δυνατότητές τους ως αρχιτεκτονικά αντικείμενα που συμβάλλουν στο τοπίο [1]. Oι σύγχρονες δημόσιες τουαλέτες σε ανοιχτούς χώρους ενσωματώνουν ολοένα και περισσότερο εγκαταστάσεις τέχνης και σχέδια, μετατρέποντάς τες από απλές εγκαταστάσεις σε μοναδικούς, ακόμη και γεμάτους τέχνη, χώρους. Αυτή η τάση περιλαμβάνει τη χρήση των τοίχων των τουαλετών και των γύρω περιοχών ως καμβάδες για δημόσια τέχνη [2].

Το έργο μας εστιάζει στην εξασφάλιση της άνεσης και της ιδιωτικότητας των χρηστών και προτείνει μία αυτόματη πόρτα σε δημόσια τουαλέτα. Χρησιμοποιούμε ένα μικροελεγκτή Arduino, 2 αισθητήρες εγγύτητας υπέρυθρων (infrared), 1 led και 1 micro servo. Ένας αισθητήρας ανιχνεύει αν η τουαλέτα είναι κατειλημμένη και όταν η τουαλέτα είναι διαθέσιμη ένα πράσινο φως ανάβει πάνω από την πόρτα. Με αυτό τον τρόπο μπορεί κανείς να δει από μακριά αν η τουαλέτα είναι διαθέσιμη. Επιπλέον, η πόρτα ανοίγει αυτόματα με χρήση ενός δεύτερου αισθητήρα και μόνο όταν η τουαλέτα είναι ελεύθερη, για την προστασία της ιδιωτικότητας. Τέλος, στην αισθητική του χώρου συμβάλει η εικαστική   έκφραση από ομάδες καλλιτεχνών.

Για τον προγραμματισμό του Arduino χρησιμοποιήσαμε το λογισμικό με πλακίδια Pictoblox και για το κύκλωμα το λογισμικό σχεδίασης Fritzing. Ο κώδικας βρίσκεται στο φάκελο Code και η συνδεσμολογία στο φάκελο Connections. Στο φάκελο Lessons υπάρχουν τα μαθήματα για τη σταδιακή δημιουργία του έργου που περιλαμβάνουν σχέδια και κώδικα. Στο φάκελο Video-Images υπάρχουν βίντεο και φωτογραφίες από τα μαθήματα που πραγματοποιήθηκαν.

1. Dejtiar, Fabian. " Public Restrooms: 15 Projects That Provide Functionality and Comfort in Urban Environments" 18 Nov 2024. ArchDaily. (Trans. Montano, Zoë) Accessed 11 May 2025. <https://www.archdaily.com/904061/public-bathrooms-examples-in-plan-and-section> ISSN 0719-8884
2. Gao, Hongyi. (2025). Reimagining Public Restrooms: Integrating Art and Design in New York Citys Urban Spaces. Lecture Notes in Education Psychology and Public Media. 80. 187-190. 10.54254/2753-7048/2024.20504.
   
**Εκπαιδευτικοί στόχοι:** 

Γνωριμία με το arduino.

Ανάπτυξη αλγοριθμικής σκέψης.

Απόκτηση γνώσεων προγραμματισμού.

Ανάπτυξη δεξιοτήτων: ομαδική εργασία, συνεργατικότητα, ικανότητα επίλυσης προβλημάτων, κριτική σκέψη και δημιουργικότητα.

**Υλικό:**

1 arduino uno 29.90€

2 αισθητήρες εγγύτητας υπέρυθρων 2*4.4€

1 led 0.08€

1 resistor Κιτ 1.9€

1 micro servo 3.6€

1 breadboard 4.20€

1 πακέτο jumper wires 2.2€

Συνολικό κόστος: 50.68€

**Μαθητές που συμμετείχαν:**

Ιωάννης Παπαθανασίου, Αχιλλέας Κώστας, Αλεξάνδρα Κανίρη, Χρύσα Μανδαλενάκη

**Ζωγραφική:** Άγγελος Κωνσταντόπουλος, Αχιλλέας Κώστας, Αλεξάνδρα Κανίρη, Χρύσα Μανδαλενάκη, με τη βοήθεια της εκπαιδευτικού Εικαστικών Αγγελικής Τσόλη.

**Εκπαιδευτικός Πληροφορικής:** Θεοδώρα Θεοδωρίδου

![image](https://github.com/8dim-pfalirou-little-programmers/automatic-door/blob/main/CCBY.png) Αυτή η εργασία χορηγείται με άδεια Creative Commons Αναφορά Δημιουργού 4.0 Διεθνές.
